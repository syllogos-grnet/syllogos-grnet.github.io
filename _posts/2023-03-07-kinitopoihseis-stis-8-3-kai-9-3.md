---
id: 223
title: 'Συμμετοχή στις κινητοποιήσεις στις 8/3 και 9/3'
date: '2023-03-07T22:03:46+02:00'
author: zmousm
layout: post
guid: 'https://syllogos.grnet.gr/?p=223'
permalink: /2023/03/07/kinitopoihseis-stis-8-3-kai-9-3/
categories:
    - Uncategorized
---

Ο Σύλλογος Εργαζομένων και Συνεργατών της ΕΔΥΤΕ στη Γενική Συνέλευση της 7/3/2023 αποφάσισε τα εξής:

1. Συμμετοχή στην απεργία της 8/3/2023, που έχει προκυρήξει το ΕΚΑ και η ΑΔΕΔΥ, διεκδικώντας να μην περάσει η συγκάλυψη του εγκλήματος των Τεμπών, και σύγχρονες-ασφαλείς-φτηνές μαζικές μεταφορές για το λαό, κόντρα στην εγκληματική πολιτική του κέρδους. Διεκδικώντας παράλληλα την προάσπιση της θέσης των γυναικών στην κοινωνία και την εργασία, ιδίως στο χώρο της τεχνολογίας, με αφορμή την αυριανή μέρα.

1. Συμμετοχή σε κινητοποίηση στις 9/3/2023, με απεργία και συγκέντρωση έξω από το Υπουργείο Ψηφιακής Διακυβέρνησης στις 12:00, απο κοινού με το Σύλλογο Υπαλλήλων στη Γ.Γ.Π.Σ. και το Σωματείο Εργαζομένων Η.ΔΙ.Κ.Α, διεκδικώντας:  
* αυξήσεις των αποδοχών μας τουλάχιστον στο ύψος του πληθωρισμού και κλιμακωτά προς τα πάνω για τους πιο χαμηλόμισθους,  
* κατάργηση των διατάξεων του Ν. 5027/2023 που δυσχεραίνουν τη σύναψη συμβάσεων μίσθωσης έργου και εργασίας ορισμένου χρόνου στο πλαίσιο των έργων της ΕΔΥΤΕ,  
* εξαίρεση της ΕΔΥΤΕ από το πεδίο εφαρμογής του Ν. 4972/2022 για την Εταιρική Διακυβέρνηση των Ανωνύμων Εταιριών του Δημοσίου, που είναι ασύμβατος με τη φύση και το έργο του οργανισμού, αναγκαιότητα που έχει αναδειχθεί μεταξύ άλλων με προηγούμενες επιστολές μας προς τους Υπουργούς Ψηφιακής Διακυβέρνησης και Οικονομικών.

Καλούμε όλους τους συναδέλφους να συμμετέχουν στις κινητοποιήσεις του Συλλόγου.  
Για αύριο 8/3/2023 δίνουμε ραντεβού στις 12:30 στα Προπύλαια.
