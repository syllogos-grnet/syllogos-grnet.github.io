---
id: 188
title: 'Αποχή από την εργασία στις 06/04'
date: '2022-03-28T13:03:58+02:00'
author: zmousm
layout: revision
guid: 'https://syllogos.grnet.gr/2022/03/28/185-revision-v1/'
permalink: /2022/03/28/185-revision-v1/
---

Με βάση τις αποφάσεις της ΓΣ στις 22/3/2022 ο Σύλλογος προτάσσει τις εξής διεκδικήσεις προς τη Διοίκηση της ΕΔΥΤΕ:

1. Κάλυψη του κόστους τηλεργασίας για όλους τους εργαζόμενους και συνεργάτες της ΕΔΥΤΕ, από το χρόνο καθολικής εφαρμογής αυτής στην αρχή της πανδημίας (Μάρτιος 2020) και εφεξής, και στο πραγματικό του ύψος, όπως έχει κατατεθεί από το Σύλλογο.
2. Ουσιαστικές αυξήσεις στις αποδοχές των εργαζομένων και συνεργατών της ΕΔΥΤΕ, τουλάχιστον κατά 10% μεσοσταθμικά και σε κλιμακωτή μορφή, ώστε να ενισχυθούν οι συνάδελφοι με τις χαμηλότερες απολαβές, λαμβάνοντας υπόψιν και τη ραγδαία αύξηση του κόστους ζωής.
3. Εξασφάλιση περισσότερων παροχών από την εταιρία για τους συναδέλφους, ως αντιστάθμισμα για παροχές που υπήρχαν πριν την πανδημία και τα προηγούμενα χρόνια, όπως η σίτιση και το ομαδικό πρόγραμμα ασφάλισης υγείας. Επιπλέον, παροχή του αναγκαίου τεχνικού εξοπλισμού για όλους, ανεξαρτήτως ειδικότητας.
4. Διατήρηση του εθελοντικού χαρακτήρα της τηλεργασίας και μέριμνα για επαρκείς χώρους γραφείων, προκειμένου οι συνάδελφοι να μπορούν να επανέλθουν σε κοινό χώρο εργασίας, τηρώντας τα υγειονομικά πρωτόκολλα.

Στο πλαίσιο των αποφάσεων της ΓΣ ο Σύλλογος στηρίζει τη συμμετοχή στη γενική απεργία που έχει προκηρυχθεί από ΑΔΕΔΥ και ΓΣΕΕ για τις 6 Απρίλη, με το δικό μας μπλοκ και τα δικά μας αιτήματα. Καλεί τα μέλη του να συμμετέχουν σε αυτή, απέχοντας από την εργασία τους.

Αποφασίστηκε επίσης η συμμετοχή στην τρίωρη στάση εργασίας (09:00-12:00) στις 29/3, όμως η κινητοποίηση αναβλήθηκε.

Για το λόγο αυτό η παράσταση διαμαρτυρίας στη Διοίκηση, όπου θα κατατεθούν τα αιτήματα του Συλλόγου, θα γίνει την προηγούμενη μέρα της απεργίας, δηλαδή την Τρίτη 5/4 και ώρα 10:00.

Λόγω υγειονομικών περιορισμών (για τον κορωνοϊό) στο πλήθος των ατόμων, όσα μέλη επιθυμούν να συμμετέχουν στην παράσταση διαμαρτυρίας στις 5/4, καλούνται να ενημερώσουν με e-mail το ΔΣ του Συλλόγου, μέχρι τη Δευτέρα 4/4 το μεσημέρι.

Οι συμμετέχουσες και συμμετέχοντες στην αποχή θα επωμιστούν τις νόμιμες συνέπειες. Εφόσον κριθεί απαραίτητο, ο Σύλλογος κατόπιν αιτήματος της Διοίκησης, θα υποδείξει το αναγκαίο προσωπικό ασφαλείας.

Αθήνα, 28.03.2022